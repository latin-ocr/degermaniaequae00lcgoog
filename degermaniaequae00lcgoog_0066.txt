..62-

commemorat, ut linguae ratione habita diiudicet, utrum
populi Germanis ascribendi sint necne. Num quis igitur
dicere audeat Tacitum ipsum in illis terris commoratum
tam accuratam omnium dialectorum cognitionem sibi para-
visse? Nusquam profiteri Tacitum se ,ex incolis“, quod
supplet Kritz, comperisse .(c. 9), accepisse (c. 27), novisse
(c. 35), quae tradit, ipsumve Germanos carminibus cele-
brantes (c. 2) audivisse vix est, quod moneam. Nihil igitur
in libro Taciti inesse censeo, quod, nisi in Germania fuisset,
scribere non potuerit. ’

lam vero inquiramus, scripseritne aliquid Tacitus, quod,
si ipse in Germania fuisset, non scripsisset.

Praemonendum hoc loco videtur, ex eo, quod Tacitus
nonnullas res non accurate descripsit, per se non apparere,
id quod Baumstark putat ¹, ipsum eas non vidisse. Potuit
profecto homo Romanus in Germania aliquamdiu versari et
tamen in externi· populi rebus, quae a Romanorum prorsus

abhorrebant, etsi viderat audieratve, recte cognoscendis
atque diiudicandis valde errare. Saepe autem minus per·
spicua sunt verba Taciti, quod nimia illa dicendi brevitate
concisisque sententiis usus est. Quamquam is, qui res ex
aliorum percontationibus librisve cognitas describit, facilius,
quam qui ipse vidit et interfuit, in errorem inducitur. Id
quod Tacito accidit in iis, quae de Bructerorum excidio
tradidit (c. 33); Bructeros enim non excisos esse, sed postea
in isdem sedibus habitasse constat.² Ex Plinii autem epist.
ΙΙ 7‚³ quae scripta est, postquam res in senatu relata est,

¹ Urdeutsche Staatsalterthtimer p. 47.

²Plin. ep. II t, Ptolemaeus Π 11, 18; tab. Peuting.

³Here a senatu Vestricio Spurinnae principe auctore triumphalis
statua decreta est. Nam Spurima Bructerum regem vi et armis induxit
in regnum ostentatoque bello ferocissimam gentem, quod est pulcherri-
mum victoriae genus, terrore perdomuit“, cf. Dilthey in edit. Germ

⁹ 1823, Mommsen: Hermes ΙΠ 29, Asbach 1. 1. p. 3 sqq.

 

