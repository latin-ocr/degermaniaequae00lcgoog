..52-

regno eiectus est, decem annis post cladem Varianam,
negotiatorum Romanorum, cum iis ius commercii datum
esset, permagnum fuisse numerum perque omnem terram
effusum. Posteris temporibus non minorem fuisse altiusque
in dies in Germaniam orientem septentrionesque versus
penetravisse constat. Quas potissimum res quaque ratione
et via Romani e Germania petierint, cognosci licet ex
nonnullis Hist. Nat. Plinii Tacitique ipsius libelli locis, quos
collectos ante oculos ponam.

Plinius N. H.

VIII 38. Animalium, quae modo convecta undique
Italiam contigere saepius, gignit Germania insignia boum
ferorum genera, iubatos bisontes excellentique et vi et
velocitate uros

X 53. Mirum in hac alite (ansere) a Morinis usque
Romam pedibus venire; . . . candidorum alterum vectigal
in pluma. Velluntur quibusdam locis bis anno; mollior,
quae corpori proxima et e Germania laudatissima. Candidi
ibi, verum minores, gantae vocantur.

54. Pretium plumae eorum in libras denarii quini. Et
inde crimina plerumque auxiliorum praefectis, a vigili
statione ad haec aucupia dimissis cohortibus totis, eoque
deliciae processere, ut sine hoc instrumento durare ne vi-
rorum quidem cervices possint.

XVIII 90. Siser et ipsum Tiberius princeps nobilitavit
flagitans omnibus annis e Germania.

XXXVII 41 (de electro). in ea re, quae cotidie inve- ·
hatur et abundet.

43. adfertur a Germanis in Pannoniam maxime pro-
vinciam et inde Veneti primum lamam rei fecere proximi*
que Pannoniae et agentes circa mare Hadriaticum.

45. DC m. p. fere a Carnunto Pannoniae abesse
litus id Germaniae, ex quo invehitur, percognitum est:
nuper. Vidit eques Romanus ad id comparandum missus
ab Juliano curante gladiatorium munus Neronis principis;

 

