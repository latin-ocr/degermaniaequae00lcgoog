..8-

numero eos referendos esse demonstrat his verbis (e. tal:
,Peucini quos quidam Bastarnas vocant, sermone, cultu,
sede ac domiciliis ut Germani agunt; connubiis mixtis non
nihil in Sarmatarum habitum foedantur. Tamen inter Ger-
manos potius referuntur, quia et domos figunt et scuta
gestant et pedum usu ac pernicitate gaudent: quae omnia
diversa Sarmatis sunt in plaustro equoque viventibus ¹.“
Domicilia autem ac sedes cultusque Germanorum prae-
cipue in libelli cc. 16—26 uberius describuntur.

His omnibus reputatis eo adducimur, ut eorum senteu-
tiam probemus, qui illam descriptionem ex Sallustii Historiis
potissimum haustam esse arbitrantur.

Quod Sallustius Caesaris de Germanorum moribus
descriptionem novisse et in usum suum convertisse nonnullis
locis indicatur, eo magis probatur Tacitum, qui Caesarem
auctorem secutus erat, eundem ex libris Sallustii, qui Cae-
saris descriptionem mancam expleverat, hausisse.

Nonnulla de situ populisque Germaniae Tacitus haurire

potuit ex Chorograplzziz ab Augusto e coarmantam'r's M.
Agrippae edita, ex qua hauserunt, qui postea libros geo-
graphicos scripserunt: Strabo, Mela, Plinius 2. Edita autem
erat chorographia, postquam Drusus et Tiberius diutius in
Germania cum exercitibus commorati eam accuratius co·
'gnoverant

Asini Pollionis bellorum civilium historiam XVll libris
conscriptam se novisse profitetur Tacitus Annal. IV 24:
„Asinii Pollionis scripta egregiam eorundem (Cassii et
Bruti) memoriam tradunt.“ Caesaris in Galliam Germaniam-

¹ Extrema huius loci verba referunt hoc Sallusti fragmentum (Ill
47 K.): „Scythae Nomades tenent, quibus plaustra sedes sunt,“ scr-
vatum a scholiastis Horatii ad carm. III 24: Campestres melius Scythae,
quorum plaustra vagas rite trahunt domos.¹‘

²E. Schweder: Die Chorographie des Augustus als Quelle der
Darstellungen des Mela, Plinius, Strabo. Kiel 1878.

 

