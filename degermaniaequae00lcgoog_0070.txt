..66-

Judaeorum terra moribusque descriptio (Hist. V 2-9)
eidem operi inserta, cui illam de Germanorum terra popu-
lisque descriptionem Tacitus primo inserere voluisse vide-
tur, quae postea in iusti libelli formam redacta separatim
edita est, ex iisdem Plinii libris1 potissimum hausta, eadem
ratione composita, atque ille de Germania libellus. Simili-
bus verbis loquitur Tacitus de fontibus: „memorant . . .
quidam . . . plerique . . . sunt, qui tradant . . . alii (Hist.
V 2), plurimi consentiunt (3), ferunt . . . alii (4), quidam
arbitrati sunt (5), sic veteres auctores, sed gnari locorum
tradunt“ (6). Ex hoc ultimo loco veteres auctores secutum
Tacitum ipsum non gnarum locorum fuisse, ipsum ea non
vidisse patet. Disserit autem eadem perspicuitate, qua in
’ illo de Germania libello, de populi origine, de hominum
moribus terraeque natura, addit nonnulla de antiquissima
populi historia et quae gesserint aut passi sint ludaei, ex
quo Romani Pompeio duce terram templumque intraverant
usque ad illud bellum, quo deleta est Hierosolyma urbs,
quodque descripturus erat Tacitus; his similia sunt, quae
de rebus a Germanis inde a terrore Cimbrico usque ad
alterum Traiani consulatum in Germania eo anno, quo
Tacitus libellum scripsit, initum gestis (Germ. 37) exponit.

Comparanda videtur Britanniae quoque descriptio Agri-
colae vitae (c. 10 --17) inserta. ,‚Britanniae situm populosque
multis scriptoribus memoratos —Livium et Fabium Rusticum
nominat—'ta refert, ut quae priores eloquentia percoluere,
rerum fide tradantur“ (c. 10). Disserit de origine incolarum
(e. 11), de terrae natura hominumque moribus (c. 12), ad-
ditque historiam insulae inde ab luli Caesaris expeditione
usque ad illud tempuS, quo Agricola Britanniae praepositus
est (c. 13-17). Quae prioribus scriptoribus nondum com-
perta tradit, ex soceri potissimum narrationibus cognoverat,
in his, quae de maris trans Thylen insulam natura addit

¹ Nissen. Mus. Rhen. 26. p. 541 sqq.

 

